Yečča aydi s rric.
Tečča aqjun s rric.
Yečča-yas umergu aberriq i texfet, ur t-teṭṭif.
Aɛeẓwan yečča takeččawt si tɣemdin, ur tenqir texfet.
Ttaddiɣ rrif n yiɣzer, ttgabareɣ ijeḥmam.
Ṭṭfeɣ amergu iterrem akked sin yiẓrẓuren.
Tuddi taxfet temɣart seddaw uxxam, teṭṭef-d aḥemmam aɛrab.
Tadduyt-iw tuwi-yi akk akud-iw, rnu ala ameṛẓ-iɣsan i ṭṭfeɣ.
Ṭṭfeɣ snat n tbusteftafin s yiwet n texfet.
Taxfet deg-s amecḥud, tiɣemdin, leqwas akked rruṣur.
Tixeftin n tsekkrin meqqrit ɣef tid n yijeqqiwen imecṭaḥ.
Ajeqqiw amenzu i d-yersan, tenqer fell-as texfet, yuwi s lḥerra yemmut.
Uwḍeɣ ɣer lmeṛsa, ufiɣ amergu yettwaṭṭef, wayeḍ tewt-it texfet s nnqer.
Tisekkrin ttaddiɣ-asent s yibawen ineqqura.
Mi slexseɣ aɛeqqa n yibawen yeqquren, ad t-ṭṭfeɣ s tɣemdin n texfet-nni.
Ad xedmeɣ lmeṛsa neɣ tabḥat deg wakal, ad addiɣ taxfet, ad tt-ẓerrbeɣ s sin yiɛemdan.
Ḥmed d Bakli ttaddin ijmiɛ yall ass. Nekk weḥd-i kan.
Mi d-uddin, ad ffɣen nebɛid ansi yewɛa lḥal, ad d-ɛassen tixeftin-nsen.
Yiwen n wass, qelɛeɣ-asen ɛecra n txefftin, acku ula d nitni tixeftin-iw qelɛen-iyi-tent.
Ttaddiɣ ula d ticṛektin, i uẓerẓur abeɛda.
Tacerket s uɛeqqa n uzemmur i tt-yettaddi Bakli.
Ticṛektin ixeddem-itent s umgud n uxlenǧ, akked lxiḍ n tcekkart n ssmid.
Acku axlenǧ ur ikennu ara, xas tɛeṭṭel tcerket di lexla yezmer ad iṣerbek.
Taceṛket tettṣerbik, taxfet tettenqar.
S tadduyt i yettɛac Bakli, yesnuzu imerga iqeṭṭu-d ayen yeḥwaj.
Mi d-isefqed tixeftin-is, ad yawi imerga i d-yeṭṭef ad ten-isenz di Lakaṣ.
Yesɛa daɣen Bakli aydi n ṣṣyada, iḥrez-it mačči d kra.
Aqjun-nni yettesḍad yis-s iwtal di tegrest, ladɣa ass n udfel.
Ma yufa tella temlemla, ur icerrew ara azemmur, ileqqeḍ kan.
Mi d-yewta cweyya n ccabuṛ, ad d-yessiɣ times ɣer ujdir n tzemmurt.
Aneznaz-nni yekkat fell-as, nettat tleqqeḍ amḍur.
Ḥedda n Ɛli d tameṭṭut n Bakli.
Neqqar-as nna Ḥedda, nettat isem-is Ḥedda u Ɛli.
Nna ḥedda ula d nettat tessen ad taddi ticṛektin d txeftin.
Tettali ula d tizemmuri, nna Ḥedda.
Tcerrew tazemmurt am wakken ixeddem urgaz-is Bakli.
Xas akken meqqer di leɛmer Bakli, ur as-nsawal ara dadda.
Nna Ḥedda tettlusu aserwal n urgaz-is, ticki txeddem ccɣel n urgaz am nnqec d ufaris.
Anda-t Bakli, a nna Ḥedda ?
I nna Ḥedda, teḥla cweyya, a Bakli ?
Seg wasmi yebda uzemmur, nettat tezga di lexla.
Am nettat am urgaz-is, arma d tameddit i d-ttnejmaɛen ar uxxam.
Yeɣli-d Bakli ɣef tzemmurt !
Ḥedda n Ɛli, ad yiɣzif leɛmer-is, d tameṭṭut d wawal.
Ma d Bakli, d isem-is ay d netta, d abuhyuf kan.
Igmer-d taga n tsekkurt, iɣil tettmačča.
Yuḍen ! Melmi akka ?
Ad as-sarameɣ ḥellu ! Yettɣaḍ meskin, umeɣbun.
Xilla i nuddi akken ijmiɛ, nesɛedda ussan.
Yemmut baba-s zik, yeǧǧa-t-id d awdiɛ.
Di tɛebbuḍt n yemma-s !
Turew-d Ḥedda !
Terba-d ?
Melmi yerna ɣur-sen ṣṣabi-yagi ?
Mazal ur yeqfil ara sin n wagguren, d aleqqaq.
Semman-as Rabeḥ, ar jeddi-s Rabeḥ u Saɛid.
